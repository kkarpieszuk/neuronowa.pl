---
title: 'Złe wieści dla OpenAI: zahamowany wzrost liczby uzytkowników przy ogromnych kosztach'
published: 2025-12-08 08:26
tags:
   - openai
   - chatgpt
---

Dziś dwa artykuły, jakie pojawiły się w ostatnim tygodniu odnośnie OpenAI i ich ChataGPT - oba niestety nie wróżą nic dobrego dla tej firmy.

Pierwszym było odkrycie kilka dni temu, że [wzrost liczny użytkowników ChatGPT został wyhamowany](https://techcrunch.com/2025/12/05/chatgpts-user-growth-has-slowed-report-finds/). Po niesamowicie szybkim wzroście zaraz po starcie, nowych użytkowników wciąż przybywa, ale krzywa wzrostu się wypłaszcza. Obecnie to jest około 800 milionów ludzi na całym świecie, a zmiany to około 5% na plus w ostatnich miesiącach. Dla porównania Gemini od Google zyskuje w tym czasie około 30% nowych użytkowników co miesiąc (ale trzeba brać pod uwagę skalę: usługa od Google jest relatywnie nowsza i ma mniejszą ilość użytkowników - około 350 milionów).

800 milionów to mimo wszystko dużo i najlepszy efekt, w porównaniu z konkurencją, ale niestety nie przekłada się na zysk firmy. Odwrotnie: OpenAI wciąż traci na swojej usłudze. Bank HSBC [oszacował, że w kolejnych latach strata ta będzie sięgać 100 miliardów rocznie](https://www.wirtualnemedia.pl/czarna-prognoza-dla-openai-czolowy-bank-wyliczyl-jaka-bedzie-miec-strate,7225989751118432a). Ten sam bank szacuje, że w roku 2030 liczba użytkowników wzrośnie do 3 miliardów, ale firma będzie nadal tracić około 76 miliardów w każdym kolejnym roku. Wszystko przez ogromne zapotrzebowanie na moc obliczeniową modeli LLM, uruchamianych w chmurze Microsoftu i Amazon, z którymi OpenAI ma astronomiczne kontrakty.

Mój komentarz: do 2030 roku większość z nas (a przynajmniej spora część) będzie uruchamiać modele AI na własnych laptopach, a giganci tego świata będą stopniowo przekształcać się w dostawców aplikacji je uruchamiających i samych modeli do instalacji lokalnie. To, albo przełom technologiczny redukujący wymaganą moc (albo oba na raz) - innej opcji nie widzę.

