---
layout: '~/layouts/MarkdownLayout.astro'
title: O Neuronowa.pl
---
## Credo

Chcę by Neuronowa.pl to było miejsce, które zdobędzie renomę w polskim świecie miłośników sztucznej inteligencji.

## Skąd pomysł?

Choć w świecie AI pływam niczym ryba w wodzie, korzystam z gotowych czatbotów, łączę się przez API z różnymi modelami, komponuję agenty i rozmyślam czy tym razem fine-tunning, czy MCP będzie lepszy, ze zdziwieniem zauważyłem, że wciąż wiele osób obawia się tych narzędzi i może by chciało zastosować je w swojej pracy, ale nie wie jak.

Dlatego zdecydowałem się uruchomić ten serwis, gdzie będę na zmianę raz uczył czym jest sztuczna inteligencja, a raz wrzucał newsy z "trendującymi hitami" z ostatniej chwili.

## Sztuczna inteligencja czy sztuczne treści?

Czytacie żywego człowieka.

Choć temat serwisu jest jasny, postanowiłem sobie, że wszelkie treści będą **"human made"** i będę tworzył je ręcznie, bez użycia generatywnej stucznej inteligencji.

Zmierzamy do czasów martwego internetu, gdzie obrazki, teksty i filmy będą nieprawdziwe, bo wygenerowane przez modele językowe, a nie narysowane, sfotografowane czy napisane przez żywego człowieka. Przekornie pisząc o sztucznej inteligencji, będę stawiał opór takiemu internetowi i będę pisał do Was cały czas po ludzku.

Nie zawsze będzie oczywiście możliwe by nie pojawiły się tu treści wygenerowane. Przykłady wyników promptów, działania sztucznej inetligencji będą faktycznymi wynikami generowania, to oczywiste. Jednak w treściach artykułów, bądźcie pewnie, że nie uczestniczyła żadna maszyna. Jeśli z jakiegoś powodu będzie inaczej, dam Wam o tym znać.

## Jeśli nadal boisz się wypróbować AI, daj mi znać

Na swojej drodze spotkałem wiele osób, które miały pomysły jak wykorzystać LLM w swoich firmach, usługach dla ludzi czy by uprościć sprawy codziennego życia, ale nie miały umiejętności. Jak wspomniałem wyżej, ten serwis ma za zadanie nauczyć Cię jak to zrobić.

Jeśli jednak nie możesz poświęcić czasu na naukę wszystkich tych aspektów, daj mi znać. Wspólnie obrócimy Twój pomysł w rzeczywistość. I zdziwisz się jakie to będzie szybkie.

Jeśli chcesz się do mnie odezwać odwiedź moją stronę firmową [kolibia.pl](https://kolibia.pl) lub napisz bezpośrednio na email [kkarpieszuk@gmail.com](mailto:kkarpieszuk@gmail.com)

\--
Konrad Karpieszuk